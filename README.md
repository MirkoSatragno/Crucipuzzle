# Crucipuzzle Solver

Crucipuzzle solver è un programma per pc in grado di aiutare l’utente a rintracciare parole all’interno di un crucipuzzle. 
Il suo funzionamento si basa sull’acquisizione di un’immagine, che può essere fornita tramite file oppure scattata sul momento utilizzando una camera di buona risoluzione collegata al computer. Una volta acquisita l’immagine all’utente verrà chiesto di inserire, da console di comando, una parola da cercare; immediatamente il programma visualizzerà sull’immagine originale la posizione di quella parola. Se l’utente lo desidera può continuare a cercare nuove parole che verranno disegnate progressivamente sulla foto, oppure può scegliere in qualunque momento di pulire la foto dalle ricerche già effettuate  e continuare poi con nuove parole.
Una volta terminato, l’utente viene riportato al menù principale dove può scegliere da linea di comando se continuare con un nuovo puzzle oppure se chiudere l’applicazione.
